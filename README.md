# Quera-Project1-Phase1

مقدمه و آشنایی

به فاز نخست از پروژه‌ی اول بوت‌کمپ دیتا ساینس خوش آمدید 🎉
این فاز دارای چهار مرحله اصلی با تمرکز بر جمع‌آوری، ذخیره‌سازی، تحلیل داده و دَشبوردینگ می‌باشد.

در مرحله‌ی اول، به جمع‌آوری دیتا از سطح اینترنت با استفاده از Web Scraping می‌پردازیم.
در مرحله‌ی دوم، به ذخیره‌سازی دیتای استخراج‌شده در دیتابیس می‌پردازیم. در این قسمت نیاز است درباره‌ی چگونگی انجام این کار به بهترین شکل ممکن، ایده‌پردازی شود.
در مرحله‌ی سوم، به دنیای آمار سفر کرده و با استفاده از آزمون‌ها و نمودارهای آماری، به بررسی و شناخت بیشتر داده‌های پروژه می‌پردازیم.
در مرحله‌ی آخر، با استفاده از ابزار‌های مصورسازی‌ای که Power BI در اختیارمان می‌گذارد به کشف بینش‌ها (insights) و الگو‌هایی که ممکن است در نگاه اول قابل تشخیص نباشند پرداخته و یک داشبورد تحلیلی جذاب ساخته خواهد شد.


بخش اول: استخراج داده
در این پروژه به کار بر روی اطلاعات مرتبط با رمزارزها پرداخته خواهد شد و بدین منظور از داده‌های موجود در سایت CoinMarketCap استفاده خواهیم کرد.
در صفحه‌ی تاریخچه‌ی هر ارز (مثل این لینک) می‌توان اطلاعات گوناگونی از جمله موارد زیر را مشاهده کرد:
Name: نام رمزارز
Symbol: نماد اختصاری رمزارز
Market Cap: ارزش کل در گردش بازار ارز مربوطه
(Volume(24h: بیانگر این است که چقدر در ۲۴ ساعت اخیر این رمزارز در حال معامله شدن بوده
Price: قیمت ارز
Circulating supply: تعداد ارزی که در بازار به‌صورت عمومی در گردش‌ بوده (ضروری نیست)
High: بالاترین ارزش پولی ارز در بازه‌ی زمانی مربوطه
Low: پایین‌ترین ارزش پولی ارز در بازه‌ی زمانی مربوطه
Open:  ارزش پولی ارز در زمان شروع بازه‌ی زمانی معامله
Close: ارزش پولی ارز در زمان پایان شروع بازه‌ی زمانی معامله
که تمامی موارد برای 200 ارز برتر استخراج شده است.علاوه بر این، به‌ازای هر رمز ارز اطلاعاتی را از صفحه‌ی ویژه‌ی آن استخراج شده است. یکی از این اطلاعات مهم، لینک صفحه‌ی گیت‌هاب آن (در صورت وجود) است که در قسمت Official links قابل مشاهده است.مورد دیگر تگ‌هایی‌ست که در پایین همان بخش سمت چپ صفحه نوشته شده‌اند. به‌عنوان مثال برای بیت‌کوین سه تگ Mineable، PoW و SHA-256 نوشته شده است.(تمامی تگ ها استخراج شده اند)

بخش دوم: طراحی دیتابیس

![DB Diagram](https://github.com/ImAmirreza/Quera-Project1-Phase1/assets/32880236/e6c3683f-549c-42a1-8d09-5a29f0076cab)

بخش سوم: تحلیل‌های آماری
آمار توصیفی
1- ارتباط میان ارزش بازار (Market Cap) و حجم معاملاتی روزانه (Volume 24h) رمزارزها را بررسی نمایید. برای این کار می‌توانید Scatter Plot آن را رسم کنید.

2- در یک سال اخیر کدام جفت‌رمزارزها بیشترین روزها با تغییر قیمت هم‌سو را تجربه کرده‌اند و چند روز؟ (منظور از تغییر قیمت همسو افزایش قیمت هر دو رمز ارز یا کاهش قیمت جفت‌شان طی یک روز است) ۳۰ جفت رمزارز برتر را نخست به ترتیب تعداد روز همسو، سپس نام رمز ارز اول و در نهایت نام رمز ارز دوم نمایش دهید؛ همچنین توجه داشته باشید همواره نام رمزارز اول از نظر حروف الفبا مقدم بر نام رمز ارز دوم باشد. 

3- توزیع حجم معاملات روزانه رمزارزهای قابل استخراج  (Mineable) را رسم کنید.

4- ماتریس هم‌بستگی را برای تغییرات قیمت ۱۶ رمزارز برتر از نظر ارزش بازار رسم نمایید.

5- روزهایی که بیش از ۳۵ درصد رمزارزهای مورد مطالعه افزایش قیمت (تفاوت close و open روز) را تجربه می‌کنند روزهای سبز و دیگر روزها را روزهای قرمز بازار می‌نامیم. ۱۰ رمزارز که بیش‌ترین تعداد افزایش قیمت را در روز‌های قرمز در بهار ۲۰۲۳ (برج‌های ۳، ۴ و ۵ میلادی) تجربه کرده‌اند کدام رمز‌ارز‌ها هستند؟ حجم بازار‌ این ۱۰ رمز‌ارز‌ را به صورت نمودار میله‌ای نمایش دهید. 

تخمین

به‌صورت تصادفی ۴۰ رمز ارز را از میان داده‌های استخراج شده انتخاب نمایید و میانگین حجم معاملاتی روزانه هر یک را به‌دست آورید. طبق این نمونه برداری بازه‌ی اطمینان ۹۸ درصد را برای حجم معاملاتی محاسبه نمایید.
آزمون فرض

1- شرکت کوئرا شغل پاره‌وقتی را به شما پیشنهاد داده و ۲ حق انتخاب برای روزهای کاری به شما داده است. انتخاب اول، روزهای چهارشنبه تا شنبه و انتخاب دوم روزهای یکشنبه تا چهارشنبه می‌باشد. از آن‌جا که شما علاوه بر فعالیت‌های کاری در حوزه‌ی تخصصی خود، به خرید و فروش رمز ارز نیز مشغول هستید، تصمیم می‌گیرید یک مطالعه‌ی آماری بر روند بازار رمزارزها داشته باشید تا روزهای پویا و متلاطم‌تر بازار را از دست ندهید. بدین منظور می‌خواهید میانگین میزان تغییر قیمت رمزارز‌ها در روزهای پنج‌شنبه، جمعه و شنبه را با روزهای یکشنبه، دوشنبه و سه‌شنبه مقایسه کنید. آیا با این شاخص انتخاب شده، تفاوت فاحشی میان دو انتخاب ممکن برای روزهای کاری وجود دارد؟ در صورت مثبت بودن پاسخ، انتخاب شما چه روز‌هایی است؟

2- معمولاً افرادی که تازه وارد بازار رمزارز می‌شوند، مایل به سرمایه‌‌گذاری در رمزارزهای بسیار معروف هستند و از طرفی دیگر برخی افراد ریسک‌پذیری پایینی دارند و تمایل دارند در رمزارزهایی با تغییرات کم‌تر نسبت به دیگر رمزارزها سرمایه‌گذاری کنند، لذا به نظر می‌رسد بیشتر معاملات بازار بین معروف‌ترین و باثبات‌ترین رمزارزهای بازار باشد. اکنون می‌خواهیم بررسی کنیم که چه میزان از معاملات روزانه بازار مربوط به این رمزارزهاست. برای این کار سه رمز ارز 'Bitcoin', 'Ethereum', 'Tether USDt' را در نظر بگیرید و بررسی کنید آیا این ادعای زیر صحیح است یا نه؟
"میانگین حجم معاملات روزانه‌ی  'Bitcoin' ،'Ethereum' و  'Tether USDt'  به‌شدت بیشتر از میانگین حجم معاملات روزانه باقی رمزارزهاست."
